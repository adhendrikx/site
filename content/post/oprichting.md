---
title: "LOSTilburg"
subtitle: Opgericht in 2018
date: 2018-01-08
tags: ["oprichting", "ad hendrikx", "donne brok"]
---
In meerdere steden in Nederland worden Linux Gebruikers Groepen georganiseerd. 
In het zuiden van het land onder meer in [Nijmegen](https://linuxnijmegen.nl) en [Den Bosch](http://www.dblug.nl). 
En nu dus ook in Tilburg.

<!--more-->

## Oprichting
Begin 2018 besluiten Ad Hendrikx en Donné Brok tot het oprichten van een Tilburgse Linux & Open Source groep.

**Donné Brok** is mede-oprichter van de [Linux User Group Nijmegen](https://linuxnijmegen.nl) en pas sinds korte tijd woonachtig in Tilburg. 
**Ad Hendrikx** is mede-oprichter en directeur van [Hendrikx-itc](https://www.hendrikx-itc.nl/), een Tilburgs ict-bedrijf.


## Doel
De ervaring in Nijmegen en Den Bosch is dat er maar weinig beginnende Linux-gebruikers naar bijeenkomsten komen. 
De bijeenkomsten worden voornamelijk bezocht door mensen die in hun werk met Linux en Open Source in aanraking komen. 

De voornaamste doelen van onze bijeenkomsten zijn dan ook:  

* vergroten van kennis over linux/open source-onderwerpen  
* uitwisselen van ervaringen

## Opzet van de bijeenkomsten
Iedere bijeenkomst zal bestaan starten met één of twee sprekers die een specifiek onderwerp brengen. De bedoeling is dat er ook
voldoende ruimte is om vragen te stellen en aanvullingen te geven. Juist die interactie levert vaak interessante bijeenkomsten op.

Na de sprekers zal er nog ruimte te zijn om informeel wat na te kletsen. Natuurlijk met wat te drinken erbij.

## Toekomst
Mogelijk dat we vanuit deze groep in de toekomst ook wel andere bijeenkomsten kunnen organiseren, zoals _hulp bij overstappen op Linux_ of _keuzes van 
een distributie_. 

## Tijd en locatie
De bijeenkomsten worden gehouden in het kantoor van [Hendrikx-itc](https://www.hendrikx-itc.nl/) op Spoorlaan 346 in Tilburg. 
De aanvang is 20 uur en de entree is gratis. Aanmelden is niet nodig.

Wil je op de hoogte worden gehouden van de bijeenkomsten, stuur dan een mail aan info@lostilburg.nl 
