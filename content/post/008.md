---
title: "#008 13 mei 2019"
subtitle: "Peter Martin (db8) - Internet of Things"
date: 2019-04-22
tags: ["peter martin", "db8", "internet of things", "iot"]
---

Internet of Things (IoT) heeft de laatste jaren een grote vlucht genomen.
IoT is de uitbreiding van internetconnectiviteit naar fysieke apparaten
en voorwerpen.
Tegenwoordig worden er allerlei apparaten verkocht die via het internet
met een mobiel te bedienen zijn.


<!--more-->


In 2014 kwam de ESP8266 op de markt. Het wifi-printplaatje dat
oorspronkelijk 5 dollar kostte, maakt het mogelijk om zelf met IoT te
kunnen communiceren.
Hoe kunnen IoT apparaten met elkaar communiceren? Hoe verbind je ze
bijvoorbeeld aan je website?

Peter vertelt iets over Internet of Things, het MQTT
communicatieprotocol, hoe je een ESP8266 kunt flashen om eigen scripts
te gebruiken, en hoe je MQTT kunt implementeren met IoT.
Als de techniek het toe laat, geeft hij een live demo met lokale
webserver, een Joomla website + IoT.

## Peter Martin

Peter houdt van de vrijheid en de mogelijkheden die open source-software
aan gebruikers biedt en het kennisdelen dat je alleen kunt vinden binnen
open source communities.

Sinds 2005 is Peter actief in de internationale Joomla CMS community.
Hij is een van de Global Moderators op Joomla forum en is actief geweest
in het Joomla Community Leadership Team, Operations Department
Coordinator, Joomla Board of Directors, Mentor voor Google Summer of
Code (GSoC) 2016 + 2017.

In 2007 is hij eindelijk helemaal overgestapt op Linux en sinds 2012
organiseert hij maandelijkse bijeenkomsten voor de Linux Usergroup Nijmegen
Verder organiseert hij Open Coffee Nijmegen (een maandelijks
netwerkevenement voor kleine bedrijven en zelfstandigen) en een
tweemaandelijkse Joomla User Group.

Met zijn bedrijf db8 (db8.nl) geeft Peter sinds 2005 Joomla
ondersteuning aan bedrijven en organisaties: technische ondersteuning,
training, programmeren van maatwerk extensies, website optimalisatie.
Peter is mede-oprichter van data2.eu - een website met webapplicatie om
bedrijven te helpen aan de Algemene Verordening Gegevensbescherming
(AVG) te voldoen.


## LOSTilburg
De bijeenkomsten worden gehouden in het kantoor van [Hendrikx-itc](https://www.hendrikx-itc.nl/) op Spoorlaan 346 in Tilburg. 
Vanaf 19.30 uur is er koffie. De aanvang is 20 uur.  
Aanmelden voor de bijeenkomsten hoeft niet, maar vinden we wel handig (per <a href="mailto:info@lostilburg.nl">mail</a> of op [meetup](https://www.meetup.com/nl-NL/Linux-Open-Source-Tilburg)).  
De entree is gratis. Een kleine bijdrage in de onkosten is welkom.  

Wil je op de hoogte worden gehouden van de bijeenkomsten, stuur dan een mail aan info@lostilburg.nl 




