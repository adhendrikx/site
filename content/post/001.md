---
title: "#001 12 maart 2018"
subtitle: "Michael Boelen - Achter de schermen: een open source software project"
date: 2018-01-28
tags: ["michael boelen", "lynis", "security"]
---

Het opstarten van een nieuw softwareproject is simpel: schrijf de eerste paar regels code en zet het online. Vanaf dat punt komen ook meteen de eerste uitdagingen. Wat is de juiste licentie? Hoe kunnen anderen te weten komen over het project? Hoe om te gaan met suggesties en gemelde problemen?  

<!--more-->

In deze lezing behandelt Michael Boelen zowel de hoogtepunten als uitdagingen van open source software. We kijken achter de schermen bij een project, genaamd Lynis, dat inmiddels 10 jaar bestaat. Dit project laat mooi de typische ontwikkeling zien van open source software. Ondanks de leeftijd is het project levendiger dan ooit. Waarom en hoe? Dat vertelt Michael jullie graag in meer detail.

## Michael Boelen
Michael Boelen is auteur van tools zoals [rkhunter](http://rkhunter.sourceforge.net/) (malware) en [Lynis](https://cisofy.com/lynis/) (systeembeveiliging). Hij werkte voorheen als technisch beheerder en consultant bij multinationals zoals Philips en ASML. Als oprichter van [CISOfy](https://cisofy.com), een softwarebedrijf binnen de informatiebeveiliging, helpt hij mee met softwareontwikkeling en de promotie.  
Michael deelt graag zijn kennis via blogposts of lezingen. Hij is te bereiken op [Twitter](https://twitter.com/mboelen) en via zijn [website](https://michaelboelen.com).

## Presentatie
De presentatie van Michael is te vinden op zijn [site](https://michaelboelen.com/presentations/).

## LOSTilburg
De bijeenkomsten worden gehouden in het kantoor van [Hendrikx-itc](https://www.hendrikx-itc.nl/) op Spoorlaan 346 in Tilburg. 
Vanaf 19.30 uur is er koffie. De aanvang is 20 uur.  
Aanmelden voor de bijeenkomsten hoeft niet, maar vinden we wel handig (per <a href="mailto:info@lostilburg.nl">mail</a> of op [meetup](https://www.meetup.com/nl-NL/Linux-Open-Source-Tilburg)).  
De entree is gratis. Een kleine bijdrage in de onkosten is welkom.  

Wil je op de hoogte worden gehouden van de bijeenkomsten, stuur dan een mail aan info@lostilburg.nl 


